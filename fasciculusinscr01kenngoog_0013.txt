2 PRAEFATIO.

arborem ex ramentis, lacum ex stillicidiis nec deberi huic et alteri,

sed agmini opificum praeclare instructorum, aedium Bbekhianarum

perpulchras contignationes. Cur insuper omiserim quod pretii mul·
tum in hac materia secum adfert, me propriis manibus contrectasse
marmora, abdita illorum proprio visu indagasse? Fontes (ut trala-
titie loquar) adibam; ex rivis ipsis hausi, turbidis sane haud raro
et lutulentis, sed absque coeno admixto conjectationum ex aliorum
ingenio petitarum.

Hoc satis est breviter atque ut Musarum alumnum decet citra
invidiam declarasse. Pluris valent monita de operis incepti ratione
quod adhunc usque finem perduxi ut chartam epigraphicam totius
sere Asiae occidentalis ob oculos legentium statuisse dicar. Quid
enim? Volumen quod nunc ex officina Academica prodit et (curhoc
taceam?) favore et officiis virorum insignium mihi conjunctissimo-
rum qui rebus Academicis praesunt exceptum, titulos complectitur ex
Mysia, Phrygia, Pamphylia, Cilicia, Lydia, Caria, Pisidia, Bithynia,
relatos, dicturus eram rqaortutos, quum revera sint tropaea constantia
haudquaquam mediocri et labore conquisita Civitas Aphrodites
(ut singula attingam) numerum longe majorem suppeditavit, per-
pulchram sedem Caricam dico ubi in hac militia jamdudum me·
ruerat stipendia Sherardus, qui praeconem laudis nunquam satis
commendatione litteratorum prosequendum, Augustum Bdckhium
habuit; ubi quoque, biennio ante meos labores susceptos, monu-
mentis insignioribus pertractatis, ingenium suum et diligentiam
exacuerat Fellowsius. Honores ideo in hoc campo dimidiatos plora·
verim ni mansisset voluptatis quam sensi dum templa ejus, moenia,
theatra, aevi felicioris indicis, perlustrarem memoria.

 

